Szarajevói merénylet​;1914-06-28;Az osztrák-magyar trónörökös, Ferenc Ferdinánd főherceg merénylete Szarajevóban, Bosznia területén, mely egy eseménysorozatot indított el, amely a világháború kitöréséhez vezetett.
Hadüzenet Szerbiának;1914-07-28;Az Osztrák-Magyar Monarchia hadat üzent Szerbiának, ezzel kezdődött a konfliktus.
Törökország csatlakozása a központi hatalmakhoz;1914-10; Törökország is csatlakozott a központi hatalmakhoz, ezzel a harcok Európa határain túlra is kiterjedtek.
Olaszország belépése a háborúba és az olasz front megnyitása;1915-05; Olaszország is belépett a háborúba az antant oldalán, ezzel megnyílt az olasz front. Velük szemben a Monarchia csapatai, azon belül is főleg magyar egységek harcoltak, akik az Isonzó folyónál megállították az olaszokat, majd itt is állóháború alakult ki.
Bulgária hadba lépése;1915-10; Az 1915 októberében hadba lépő Bulgária segítsége kellett viszont az Osztrák–Magyar Monarchiának ahhoz, hogy végre legyőzze Szerbiát.
Verduni vérszivattyú;1916-01; 1916 elején a harcok újult erővel folytatódtak. Verdun erődjét a németek hosszú hónapok alatt sem tudták bevenni, és összesen több mint egymillió katona maradt a harctéren. Nem véletlenül nevezi a történelem ezt a hadieseményt Verduni vérszivattyúnak.
Bruszilov támadása a keleti fronton;1916-07; 1916 nyarán a keleti fronton az orosz Bruszilov tábornok vezetett ellentámadást a központi hatalmak ellen, többek között azzal a céllal, hogy tehermenetesítse a szövetségeseit.
Románia csatlakozása az Antanthoz;1916; Szerbia veresége után az antant meggyőzte Romániát, hogy csatlakozzon hozzá, azzal az ígérettel, hogy győzelem esetén a románoknak juttatja Erdélyt más magyar területekkel együtt. Ez megtette a hatását, a román hadsereg megtámadta Magyarországot. A Monarchia csapatai azonban visszaverték a támadást, sőt bevonultak Bukarestbe is.
Jütlandi csata;1916; A háború legnagyobb tengeri csatáját is az 1916-os év hozta. Az angol és a német hadiflotta hajói Jütland partjainál ütköztek meg, de itt sem tudtak döntő győzelmet kicsikarni, a küzdelem kiegyenlített volt.
Ferenc József halála és IV. Károly trónra lépése;1916-11; 1916 novemberében, 86 éves korában meghalt Ferenc József, a Monarchia uralkodója. Helyére IV. Károly került, aki trónra lépése után a háborúból való kilépést szorgalmazta, de az antant a békejavaslatot elutasította.
„A német hadsereg fekete napja”;1918-08;1918. nyár végére minden fronton kritikussá vált a központi hatalmak helyzete. Augusztus 8-án a Somme (szomm) folyónál a német hadsereg megsemmisítő vereséget szenvedett. Ez volt „a német hadsereg fekete napja”, amely után Németország hadereje már nem tudott talpra állni.